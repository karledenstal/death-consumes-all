# Hondo Osiris

## Personality

the pirate -
Hondo är vad man kan kalla en modern pirat: han stjäl, bedrar och fuskar sin väg fram av själviska och giriga anledningar. Han är inte ute efter att skapa vänner eller hjälpa andra på vägen alltför mycket, utan han är mest ute efter den bästa dealen för sig själv. Det är inte bara han personligen som kommer först, men han och de som står honom närmast. Mycket av det kommer naturligt för honom vid det här laget och det är ingenting som är särskilt gömt. Alla som nånsin mött Hondo vet vad han är för typ av person och allt som oftast brukar det finnas en viss respekt i det.

the businessman -
En affärsman i högsta kaliber kan man nog säga. Allting för Hondo är en form av "business deal", vare det är att rädda sitt eget skinn eller tjäna lite extra pengar, så är allting en deal och allting kan förhandlas om. Även när han själv inte ens har övertaget i situationen. Hondo är en person som alltid ser till att ha information på andra och han har byggt upp en stadig hög med gentjänster som andra är skyldiga honom. Hondo är ingen våldsam person, han tycker inte om våld och trots att han vet hur man använder vapen och kan försvara sig dugligt så är våld oftast den absolut sista utvägen för honom. Istället så försöker han förhandla sig ut eller in i det mesta. Oavsett vad man tycker om honom så är han en hedersvärd person som faktiskt alltid håller sitt ord och sina löften. När en deal är gjord - då ser han igenom den fullkomligt.

the friend -
Trots sin själviska och giriga natur så är han inte känslokall av sig. Hondo är en väldigt varm person och han har många som han ser som sina vänner. Hondo har en egen ganska strikt moralkod som han följer till 100% och det gör honom mänsklig på många sätt. Inte nog med det, så vet han att han behöver förlita sig på andra i många situationer - och då är det bättre att de är vänner än ovänner. Hondo kan bedra nästan vem som helst, men en nära vän kommer alltid vara skyddad. Det finns en konstig lojalitet i honom som går emot att vända sig mot det han kallar sitt egna "team". Hondo är faktiskt modig och hedersvärd.


## Biography

before it all -
Hondos liv innan han kom in på den kriminella banan var ett ganska normalt liv i Austin, Texas. Han var det äldsta syskonet och enda sonen och han växte upp i en väldigt glad och älskande familj. Hondo hade en nära relation till sin mamma och hon var den som lärde honom att laga mat och sy, två färdigheter han sett till att hålla skarpa sen hans mamma gick bort.

Hondo gick med i det militära redan innan han fyllt 18 och det blev ett andra hem för honom. Hondo hade lärt för att lära sig mycket och tack vare sitt väldigt strategiska sinne så blev han en viktig del i nästan alla militära sammanhang. Att han sedan dessutom ogillade våld och försökte hitta alternativa lösningar till nästan alla problem, så blev han en väldigt inspirerande soldat. Han blev så bra på sitt jobb inom det militära att han fick erbjudande att pröva ut som Navy SEAL redan som 23 åring, tester som han kom att klara, även om han inte skulle påstå att det var lätt.

Livet bland sina SEAL bröder var ett liv han älskade. Inte våldet, inte att mörda eller tortera, men snarare spänningen av det, adrenalinet som flödade och såklart vännerna vid sin sida. Hondo gjorde dock ett misstag och blev skjuten 3 gånger (axeln, höften och benen) som 28 åring och var tvungen att dra sig undan militären.

Stationerad i Miami så bodde han även där, men han fick aldrig särskilt mycket hjälp efter han kom ur det militära. Han slogs av depression och pengarna gick till terapi och sjukgymnaster, vilket ledde till att han snart fann sig hemlös och fattig.

becoming hondo -
Hondo var inte hans riktiga namn, men hans smeknamn i det militära. Hernando Esteban Alonso var hans födelsenamn. Efter att ha känt sig berövad av det landet som han spenderat så många år med att beskydda så valde han att ta det han ansåg vara hans rättighet - pengar och en plats i samhället. Hondo har aldrig egentligen gillat att vara kriminell, det är inte hans väg, men det var det enda som funkade först och sedan blev det det enda som han tjänade på. Det var då han tog manteln som Hondo Dario Osiris.

I början var det bara småjobb med folk han knappt kände, men ju mer pengar han tjänade desto smartare började han bli med det. Så fort han hade ett kapital så började han låna ut pengar till folk som inte kunde få lån på banken och på så sätt kunde han ta höga räntor. Resterande av pengarna investerade han i annat - fastigheter, klubbar, företag. Allt som kunde ge en vinst. Det var under den perioden som han också naturligt byggde upp ett stort kontaktnät och formade det som idag kallas för <b>The Osiris Gang</b> av många. 

Idag har han tagit sig en plats i både Miami och Havanna där de flesta vet vem han är på både gott och ont. Numera sysslar han mycket med den svarta marknaden och är främst ökänd i de sammanhangen. Han och hans gäng stjäl vapen, droger, tech och egentligen vad som helst som kan ge vinst, och det slussas vidare till en svart marknad.

information guru -
Utöver den svarta marknaden så vet de allra flesta om Hondo som den mannen man går till om man vill ha information/smuts om någon eller om han vill be om en tjänst. Hondo handlar främst i just det och därför så har han gjort sig till en mäktig person som har vänner i alla former och färger och i alla världens hörn. Det finns inte många platser i världen där Hondo inte blir välkommen som en ärad gäst. 

## Additional

the osiris gang -
De är faktiskt ingen direkt gäng. De har inga specifika färger de bär, de har inga coola hälsningar eller något sånt. De jobbar tillsammans, men de är helt individuella, de gör alla olika saker och sköter sitt egna. De är dock tillgängliga för varandra när det kommer till jobb och de ser varandra som en familj. Hondo var den som förde samman alla och därför så har han naturligt alltid setts som "ledaren", även om de inte ser det på det sättet. Hondo har sitt kontor i en underground-klubb där han investerat pengar och det är även där många av de han jobbar med befinner sig (dock inte i egna kontor).

agnes -
Hondo har haft många älskarinnor i sina år, men ingen som Agnes. De var aldrig ett par, men de var på många sätt exklusiva, i alla fall i Hondos ögon. Agnes var dock rätt bruten, hon led av ett beroende till heroin och det beroendet var mer prioriterat än något eller någon annan. Hondo tog in henne som en del av familjen i hopp om att hjälpa henne, men föll för henne. Sedan blev han även bedragen av henne när hon lämnade honom för en man som inte ens Hondo gillar - Cadieux. Sedan dess har Hondo varit ganska sluten just romantiskt.

retirement -
Inte många vet det, men Hondos syfte är inte att vara någon slags crime lord. Han gillar inte det kriminella livet och han hade gärna levt ett normalt liv, men det är lite för sent för det enligt honom. Därför så sparar han nästan pengar konstant för att kunna dra sig undan så fort han känner sig klar för att kunna leva ett tyst och stillsamt liv i överflöd.